5

At secundum locum, quem litterae hodie tenent, utique magis conveniens videa—
tur, puram veritatem uniformitati harmonicae anteferre, quocirca erucas lepidopterorum
non amplius inique tractandas, sed trunco earum tandem tredecim, quae revera exstent,
segmenta concedenda arbitramur. Quae tredecim segmenta etiam in pupa invenimus,
ubi a Cl. Speyeris animadversa sunt; sed vel hi viri docti duo postrema segmenta
pro duodecimo ducere, idque igitur tamquam ex partibus duabus compositum describere
maluerunt. Quin facilem etiam in modum et, ut opinamur, sine recondita quaestione in
ipso insecto perfecto haec tredecim segmenta demonstrare nobis licet.⁸)

Ista autem trunci segmenta tredecim in erucis sesiarum secundum gravitatem,
quam plerumque quibusdam organis ferendis obtinent, vel plus vel minus exculta sunt.
Trium primorum segmentorum quodque par pedum membratum fert, pedes dico veros,
ac praeterea primum utrobique stigma. Idem itaque alterum tertiumque magnitudine
superat atque insuper a tergo tamquam scutellum cervicale corneum est, id quod a pro-
motione et propulsione erucarum in angustis suis domiciliis repeti debet. Quum etiam
duo segmenta sequentia aeque ac primum propriis musculis promotioni inservientibus
instructa sint, uti Lyonnet in eruca cossi ligniperdae demonstravit, a parte postica in
anticam compressa, in plura tubera transversa divisa totiusque trunci latissima videntur.
Segmenta quartum et quintum, quorum utrumque nonnisi unum stigmatum par fert, bre-
viora et tenuiora comparent quam praecedentia et subsequentia,

Segmenta sextum usque ad nonum perinde utrobique unum stigma gerunt, sed
praeterea unumquodque habet praecipue evolutum et motioni erucae gravissimum pedum
par, pedes spurios, quare tam longitudine quam latitudine inter maxima totius trunci
numeranda sunt.

Decimum vero et undecimum segmentum iam posterius perspicue tenuiora
existunt, nam utrumque tantummodo unum stigmatum par gerit. Duodecimum autem
segmentum nec stigmata, neque pedes habet, quapropter ad vitam erucae sustentan-
dam omnium minimum valet atque idcirco etiam minimum est exultum maximeque
exiguum.

Segmentum tertium decimum denique in superiorem quodammodo et inferiorem
partem dispescitur, quae molli membranula admodum contractili lateraliter iunctae sunt,

quae transitu faecis ex ano posterius exeunte magnopere extenditur. Superficies partis

³²) Hoc loco nostrum non est exponere, qui factum sit„ ut etiam auctores de. erucis aliqui
diligentissime commentati eo semper ducerentur errore7 ut truncum erucarum cx duodecim solum seg-
mentis consistere putarent. Hic modo meminerim, facillime parabiles erucas maiorum sphingum, ali.
quot papilionum et noctuarum tantum segmentum undecimum habere, ut eo duodecimum valde. obseu-
retur. Dr. Herold in praeclaro suo opere „Enth'cltelunysyescliichte der Sclzmenerlz'nqess condi-
tiones externas situsque singulorum stratorum musculorum fere non respexit et. ex explicationibus tan-
tum tabularum atque ex his ipsis patescit, eum etiam duodecim modo segmenta annulisormia, ut vo-
cat, trunco erucae assignare.

